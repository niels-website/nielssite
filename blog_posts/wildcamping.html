<h><b> Wildkamperen </b></h>
<p> Ik was op reis in Duitsland en besloot om een nachtje te gaan wildkamperen. Om 3 uur 's middags kocht ik een tent bij de Decathlon. Ik lag in de tent, nog in de winkel
  en ik werd aangesproken door een Duitser (ik was nog in Berlijn). Ik kon 15 minuten slapen in een winkel zonder gestoord te worden. Yay!
Ik zei: "Ich werde diese Zelt kaufen! :))))". De Duitser zei: "Ummm, Okay. Wenn du noch Fragen hast, kannst du bescheid sagen.". Ik was nu toch gestoord in mijn
rust en kocht de tent. Ik probeerde hem een uur daarna op te zetten op het Tempelhofer Airfield (groot park van een oud vliegveld in Berlijn)
Na een halfuur werd ik ook daar gestoord door de Duitse parkwachters. (Toegegeven, ik was ook de enige tent in een omtrek van 5 lege vierkante kilomters).
Nou ja, ik brak hem maar weer af. Ging nog even chillen in het park. En nam daarna de trein. <br>
Paar uurtjes later, de trein rijdt langs "Grünen". Hmm, okay, dit is wel
zo'n beetje het meest random dorp wat ik kan vinden (en er is natuur in de buurt volgens google maps).
Ook is het dorp (hopelijk) groot genoeg om in ieder geval
iemand thuis te treffen waar ik mijn water bij kan vullen (anders sterf ik van de dorst).
Yep, dat is gelukt. Eerste huis waar ik aanbel doet een kind open en zijn
mama geeft me direct water met een glimlach. Twee kilometer lopen verder (jesus, wat is die rugzak zwaar).
(Wat doe ik hier eigenlijk?). Ik spot een naar mijn idee
geschikt bosje. Minstens 100 meter bos tussen mij een het publieke pad, waar om te beginnen al helemaal niemand is. Maar nog wel op 500 meter afstand een huis,
mocht ik onverhoeds dreigen te bezwijken aan een of andere enge ziekte. Nou ja. <br>
5 uur 's middags. (Oh ja, dit verhaal duurt eigenlijk 2 dagen, tussendoor heb ik bij een
zeer interessant couchsurfingkoppel overnacht, maar dat is een ander verhaal).<br> 5 uur 's middags (de volgende dag dus) Ik zit op een boom in het bos. Ik kan mijn tent
nog niet opzetten, want ik heb ergens gelezen dat je dat pas laat op de avond moet doen om detectie te voorkomen. Nou, ja, daar zit ik dan. Samen met 30
vliegende (mieren? muggen? iets daartussen in?), die blijkbaar allemaal tegelijk op je willen zitten. Nou ja, ze steken niet, dus ik chill hier maar.
Eigenlijk niet echt relaxt. Ik moet schijten. Gelukkig heb ik 3 weken geleden een rol toiletpapier in mijn rugzak gedaan. Gescheten. (Dit is later belangrijk).
Ik ga ff lopen. Ik laat mn spullen achter in het bos (gaat iemand die stelen? Nou ja, dan is het avontuur in ieder geval over). Ik kom een beetje in contact met de
natuur (maar durf eigenlijk niet al te diep erin te duiken, aangezien ik zo geen idee heb wat ik aan het doen ben).<br>
 7 uur 's avonds. Ik ben weer terug bij mijn spullen.
Die vliegwormen zijn er nog steeds. Godverdomme. Nou, ff lezen dan. En de wortels met droog brood eten die ik heb meegenomen (ik hou van een basic experience, echt waar!).<br>
8 uur 's avonds. Ik verveel me. Ik question het leven. Ik ben moe.<br> 9 uur 's avonds. Ik zet mn tent toch maar op (ik wil van die beesten af, ik wil me thuis voelen hier en ik wil gewoon liggen)'
Ik ga maar slapen. Slik mn tandpasta door want ik wil de natuur niet vervuilen. Wil flossen en bedenk me dat ik mn handen niet heb kunnen wassen na het schijten.
(neem desinfectiemiddel mee, @beau: ik zal nooit meer iets over je handgel zeggen die je atlijd bij je hebt) Ik lig veel te vroeg in mijn tent maar voel me opzich okay.
At this point boeit het me niet echt heel veel meer of er een wildzwijn of een of andere duitse boer me komt belagen. Ik staar een beetje naar het canvas van mijn tent en val op de een of andere
manier toch best snel in slaap. <br>
De volgende ochtend gaat mijn alarm om 6 uur. Ik voel me matig, maar heb okay geslapen en dus ook wel redelijk neutraal. Ik zou trots zijn
op mezelf, maar daar heb ik op dit moment de capaciteit niet echt voor. Ik pak mijn spullen, werp de plek waar ik overnacht heb nog een laatste kushandje toe en loop de 2 kilometer terug naar
het station van Grünen. En stoor daarbij nog wat Duitsers die onder de douche staan, want ik heb toch echt weer water nodig (waar is de goeie oude tijd dat je nog uit een beekje kon drinken?)
Ben uiteindelijk toch blij met de ervaring, want nu weet ik dat ik theoretisch niet voor overnachtingen hoef te betalen. En ik weet ook precies waar ik mee te dealen heb :)
Ik denk ook dat het met zn 2en een stuk leuker wordt. En volgende keer arriveer ik wat later. Met desinfectiemiddel. </p>
<a href="https://niels-website.github.io/nielssite/index.html">Back to home</a>
